---

title: "Members"
---

# Jäsenet members 22

Daniel eli Danno on duon järkkymätön kivijalka, joka toimii useimmissa liikkeissä nostelijan roolissa. Danno ei syrji eri urheilulajeja, vaan tykkää treenata monipuolisesti vähän kaikenlaista. Tällä hetkellä Dannon treeni koostuu Hetan heittelyn lisäksi pääasiassa akrobatia- ja käsilläseisontatreenistä, kamppailulajeista sekä raudan nostelusta perinteisellä salilla. Treenin ulkopuolella Danno toimii ohjelmistokonsulttina tekoälyn parissa, nauttii yleisesti kaiken uuden oppimisesta ja toimii parhaiten kahvin ja suklaan voimalla.


Heta on tiimin luova ja innostuva lentäjä, joka ei todella säikähdä vauhtia tai korkeita paikkoja. Sanojensa mukaan hän rakastaa tätä ”ihmisvuoristorataa” enemmän kuin mitään muuta. Hetan monipuolinen lajitausta koostuu perinteisten voimistelulajien lisäksi muun muassa jalkapallosta, ratsastuksesta ja akrobatiasta hevosen selässä (vikellys). Professionaalisesti Heta on vuorovaikutukseen erikoistunut viestintäasiantuntija ja pitkän linjan urheiluvalmentaja. Esiintymisessä Hetan mielestä parasta on suurten tunteiden tuottaminen katsojille.
